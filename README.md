# Master-Music
## User story
Master-Music er en Android-app med det formål at hjælpe musikinteresserede individer i at blive bedre til musikteori og hørelære. 
Appen indeholder 3 forskellige spil, der træner musikfærdigheder. 

Det ene af disse spil kaldes en "Perfect Pitch Trainer", der træner brugeren i at kunne genkende forskellige toner. Spillet fungerer ved, at programmet spiller en tone, og brugeren skal angive hvilken tone, der spilles, ved at trykke på den knap med den rigtige tone. Derefter fortæller programmet, om brugeren svarede rigtigt, og brugeren får point, hvis der svares rigtigt, og dør, hvis der svares forkert.

Et andet af disse spil kaldes "Node Name Trainer", hvor der vises et billede af en node, og brugeren skal trykke på den knap, der angiver tonen svarende til billedet. Herefter fortæller programmet, om der er svaret rigtigt eller forkert, og der gives point, hvis der svares rigtigt, og spilleren dør, hvis der svares forkert.

Det tredje spil kaldes "Music Theory Flashcards". Dette spil følger et flashcard-system, hvor der vises en boks - et flashcard - med et spørgsmål relateret til musikteori. Brugeren besvarer mentalt spørgsmålet, hvorefter brugeren vender flashcardet ved at trykke på boksen med spørgsmålet. På bagsiden af flashcardet står svaret på spørgsmålet. Brugeren vurderer herefter selv sværhedsgraden af flashcardet ved at trække i et felt, der viser niveauer af sværhedsgrad.
